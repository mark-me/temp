De procesketen ‘Beheren vergunning’ waarborgt dat mutatie- , schorsings- en intrekkingsverzoeken, inclusief ambtshalve wijzigingen, volledig, juist en tijdig worden behandeld.

De procesketen wordt gestart door:
-	Het ontvangen van een mutatieverzoek (wijziging, schorsing of intrekking) van de vergunning vanuit de klant. 
-	Verzoek tot een ambtshalve wijziging vanuit de Douane.


De ingerichte procesketen ‘Behandelen vergunningaanvraag’ heeft betrekking op het behandelen van bij de Douane ingediende vergunningaanvraag inclusief de in- en uitvoervergunningen (van o.a. strategische en militaire goederen) en accijnsvergunningen (bijvoorbeeld AGP-vergunning). Deze keten waarborgt dat vergunningaanvragen volledig, juist en tijdig worden behandeld.

Deze procesketen bevat na het werkproces aanvraag vergunning ook de risicoafweging de uitvoering van het initieel onderzoek en het stellen van zekerheid.

De procesketen wordt gestart door de ontvangst van een vergunningaanvraag van een aanvrager, dit kan zowel digitaal als schriftelijk. 
