Op basis van het Handhavingsplan wordt per regio een toezichtplan gemaakt voor het generiek toezicht. Generiek toezicht is het toezicht dat de Douane uitvoert zonder dat er een afspraak met een andere partij aan ten grondslag ligt. Onder andere valt het toezicht op luchthavens en van de buitengrens hieronder.

De procesketen uitvoeren klanttoezicht waarborgt dat er periodiek toezicht wordt gehouden op douaneklanten of zij voldoen aan de wetgeving en/of vergunningsvoorwaarden. Onder klanttoezicht wordt binnen deze procesketen het toezicht houden op vergunninghouders en het uitvoeren van administratief toezicht op niet-vergunninghouders verstaan. Binnen deze procesketen wordt risicogericht gekeken naar onder andere de klant, de goederen, het aangiftegedrag, het betalingsgedrag en de naleving van de vergunning.

De procesketen wordt gestart door:
- Een ontvangen signaal dat het 3 jaar geleden is sinds de laatste cyclus is afgerond of het laatste administratief toezicht in het geval van een vergunning op basis van de DWU of DWU en AWR.
- Een ontvangen signaal dat het 5 jaar geleden is sinds de laatste cyclus is afgerond of het laatste administratief toezicht in het geval van een vergunning op basis van de AWR. 
- Een ontvangen signaal dat het maximaal één jaar is sinds de afgifte van een nieuwe vergunning. 
- Een ontvangen (acuut) risicosignaal dat om interventie op korte termijn vraagt.
- Een controleopdracht betreffende een niet-vergunninghouder ontvangen vanuit het DLTC.

Procesketen Uitvoeren actiegericht toezicht. Op verzoek van een andere handhaver aan een douaneregio kan Douane besluiten mee te doen met gezamenlijke controleactie.
De procesketen start met de ontvangst van verzoek.
