De procesketen: Afhandelen Binnenbrengen wordt binnen Douane kortweg ‘Binnenbrengen’ genoemd. De processen die binnen deze procesketen worden uitgevoerd starten met melden van de goederen die de EU zullen worden binnengebracht (art. 127 DWU en verder). 

Binnenbrengen omvat: 
•	Het afhandelen van de summiere aangifte van alle goederen aan boord van een vervoermiddel waarmee goederen worden binnengebracht;
•	de aanmelding van dat vervoermiddel en
•	de summiere aangifte voor tijdelijke opslag, inclusief de bewaking dat de goederen tijdig onder een douaneregeling worden gebracht.
Tevens omvat dit proces de werkzaamheden van de Douane in het kader van andere wetgeving die moeten worden uitgevoerd bij het binnenbrengen van goederen, zoals voor veterinaire en fytosanitaire goederen en bepaalde levensmiddelen. 

Aanleidingen om het proces te starten zijn de aanmelding van een vervoermiddel, summiere aangifte voor alle goederen aan boord (ENS) en summiere aangifte voor tijdelijke opslag (SATO) (beide inclusief gerelateerde gegevens zoals de aankomst van het vervoermiddel). 

De procesketen eindigt op het moment dat de goederen onder een volgende douaneregeling worden gebracht.
Het resultaat van het proces is:
-	Het onder een douaneregeling plaatsen van de goederen
-	Het wederuitvoeren van goederen
-	Het stoppen van goederen